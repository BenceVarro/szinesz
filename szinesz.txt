Leonardo Wilhelm DiCaprio (Los Angeles, Kalifornia, 1974. november 11.[23] – ) Oscar-díjas, háromszoros Golden Globe-díjas amerikai színész. Világhírnevet a Titanic című film főszerepével nyert, ezenkívül olyan további sikeres produkciókban játszott, mint a Rómeó + Júlia, a Kapj el, ha tudsz, az Aviátor, A tégla, az Eredet, a Viharsziget, a Véres gyémánt, A nagy Gatsby, A Wall Street farkasa vagy A visszatérő.